# Uitleg van les 09-10-2023

Deze les zijn we verder gegaan met php code toevoegen in onze website.
Van de HTML pagina's die we hadden, is het nu noodzaak om de repeterende code (zoals de ``` <head></head> ``` of de ``` <nav></nav> ``` HTML tags) in 1 bestand te zetten.
Ook zijn we gestart met Variabelen. Zo maken we een variabele voor de titel die we kunnen hergebruiken in het head include bestand.

## Wat zijn [variabelen](https://www.w3schools.com/php/php_variables.asp)
Wat we reeds weten van PHP is dat we logica kunnen toevoegen aan onze website.
Denk hierbij aan het vaker weergeven van een variabele of het inlezen van een bestand (include)

### Voorbeeld zonder variabele
Een normale HTML head met titel kan er zo uitzien. Dit is een voorbeeld van index.html
```html
<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Homepagina!</title>
    <link rel="stylesheet" href="css/stylesheet.css"
</head>
```
De "Homepagina!" verschijnt nu bovenin het tabblad van de browser.
Nu is de rest van de htmlcode op alle overige pagina's hetzelfde (bijv. index.html en contact.html). Het enige verschil is dus de titel.
Dit kunnen we oplossen met een variabele.
### Uitwerking met variabele

In plaats van index.html hernoemen we het bestand naar index.php
Daarna plaatsen we de volgende code boven de ```html <!DOCTYPE ``` regel:
```php
<?php
$title = "Homepagina!";
?>
```
Daarna passen we de inhoud van de ``` <title>  </title> ``` aan.
```html
    <title><?=$title;?></title>
```
Het voordeel is dat de HTML code nu universeel hebben gemaakt en we dus zometeen kunnen starten met deze repeterende code maar op 1 plek te zetten.

### Code compleet
De begincode van index.php ziet er nu als volgt uit:
```php
<?php
$title = "Homepagina!";
?>
<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title><?=$title;?></title>
    <link rel="stylesheet" href="css/stylesheet.css"
</head>
```

## De [include](https://www.w3schools.com/php/php_includes.asp) functie
Nu we een variabele hebben gemaakt voor de titel, gaan we de repeterende code dus in een apart bestand zetten en uit de index.php (en later de contact.php) halen.
Mocht er bijv nog een keer een wijziging nodig zijn in die code, dan hoeven we dat maar op 1 plek aan te passen. Daarna is het dus op alle webpagina's aangepast. Wel zo handig

### Voorbeeld zonder include functie
Zie in vorige hoofdstuk de "Code Compleet". Dat is het startpunt van dit hoofdstuk.

### Uitwerking
Om een code in een ander bestand te zetten, maken we eerst een map "includes" aan. 
Zoals we in de cursus hebben geleerd, staan de pagina's op de "root" map (/),de plaatjes in de images map (/images) en styling in de CSS map (/css).

Maak nu een bestand head.inc.php aan in de includes map, knip de code uit de index.php en plak deze in het zojuist aangemaakte bestand.
Dat bestand bevat dus de volgende code:
```php
<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title><?=$title;?></title>
    <link rel="stylesheet" href="css/stylesheet.css"
</head>
```
Pas nu de index aan en zet de volgende regel onder de variabele:
```php
include("includes/head.inc.php");
```
All done! We hebben nu de repeterende code uit de index gehaald en lezen die code in op de juiste plek.

### Code compleet
De start van index.php ziet er nu als volgt uit
```php
<?php
$title = "Homepagina!";
include("includes/head.inc.php");
?>
```
Op de contact.php kan je dus dit ook plaatsen. Het enige wat je daar hoeft te wijzigen is de inhoud van de variabele "$title"
```php
<?php
$title = "Neem contact met me op!";
include("includes/head.inc.php");
?>
```

# Opdrachten deze lessen
Zorg er voor dat alle repeterende code van de verschillende pagina's als enkele bestanden worden ingelezen.
Denk hierbij aan de head (zoals hierboven beschreven), de navigatie en footer.

Gebruik bovenstaande technieken en eventueel variabelen als je op een bepaalde plek een variabele waarde wil laten zien.
In deze github repository kan je een voorbeeld zien. **LET OP! Dit hoeft niet exact te kloppen met je eigen website**

Succes en tot volgende les!
